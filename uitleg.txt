Voor de baseline van ons project "Ticket to ride" hebben we een randomalgoritme geschreven.
Het idee is dat dit randomalgoritme een aantal kloppende trajecten genereert voor de lijnvoering van een openbaar vervoersbedrijf genaamd "RailNL".
Ons algoritme kiest een willekeurig traject en vervolgens kiest het vanaf het dan huidige station een volgend station.
Deze trajectlijsten exporteren we naar een .csv bestand, om daar vervolgens een (grafische) analyse op los te laten.

Voor het uitvoeren is er een beperkt tijdsraam. Dit heeft een aantal gevolgen.
Ten eerste is het niet mogelijk om het algoritme tot in het einde der tijden te laten draaien.
De gemiddelden die we zouden krijgen als we het oneindig zouden runnen zouden naar alle waarschijnlijkheid niet veel verschillen met onze resultaten.
Dit komt omdat we het algoritme lang genoeg hebben laten runnen om een tendens te ontdekken in ons algoritme.
Wel kan het langer laten draaien zorgen voor een hogere maximale score.

Ten tweede hebben we de keuze gemaakt om niet alle resultaten te accepteren.
De resultaten die we niet accepteren voldoen niet aan de voorwaarden voor het zijn van een geldig traject.
Een traject is ongeldig wanneer een verbinding wordt aangemaakt die niet geldt als bestaand.
Ook is een traject ongeldig wanneer het traject de maximum toegestane tijd of aantal trajecten overschrijdt.

Met de gekozen implementatie laat een histogram van de resultaten zien dat er geen pure willekeur zit in ons algoritme.
Een oorzaak hiervan kan zijn de hoeveelheid data die we beschikbaar hebben. Maar ook kan de implementatie van onze oplossing hebben geleid tot afwijkende resultaten.
